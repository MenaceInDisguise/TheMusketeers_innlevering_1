# The Musketeers - Innlevering 1

**Gruppe medlemmer**  
- Aryan Sarvarsen | aryans@uia.no  
- Emil Storebaug | eastorebau@uia.no  
- Maya Noor Asad | mayana@uia.no  
- Kanishka Naseri | kanishkan@uia.no  
- Kristin Nyvoll Kristiansen | kristinnk@uia.no  
- Amanda Oliversen | amandao@uia.no  
- Leart Hasanaj | learth@uia.no  
- Mathias Ghebreselassie | Mathiasyg@uia.no  

**Emne Kode & Navn:**  
IS-118-1 25H Programmering og prosjektsamarbeid  

**Tittel:**  
Innleveringsoppgave 1 - IS-118, høst 2025  

**Dato:**  
22/9/2025  

---

**Declarations:**  

- We confirm hereby that we are not citing or using in other ways other’s work without stating that clearly, and all of the sources that we have used are listed in the references  
  - Yes ✅  
  - No ⬜  

- We allow the use of this work for educational purposes  
  - Yes ✅  
  - No ⬜  

- We hereby confirm that every member of the group named on this page has contributed to this deliverable/product  
  - Yes ✅  
  - No ⬜  

---

## Innholdsfortegnelse

1. Strategi for rekruttering og sammensetning .............. 2  
2. Balansering av mangfold og likhet ..................... 2  
3. Fremme tillit gjennom sosial demografisk likhet ....... 2  
4. Viktige momenter å ta inn i planleggingen tidlig ...... 3  
5. Det første møtet ........................................ 4  
6. Rammer for relasjonelle kontrakter .................... 5  
7. Felles spilleregler og forventningsavklaring ........... 5  
8. Kommunikasjon ........................................... 5  
9. Relasjon mellom prosjekteier og prosjektleder ........ 6  
10. Håndtering av uforutsette hendelser eller endringer . 6  
11. Evaluering og teambuilding ........................... 6  
12. Håndtering av konflikter .............................. 7  
13. Håndtering av tidspress og “planingsfellen” .......... 8  
14. Kommunikasjon .......................................... 9  
15. Litteraturliste ........................................ 10


# TheMusketeers\_innlevering\_1

## Strategi for rekruttering og sammensetning

Denne oppstartspakken gir anbefalinger for hvordan Erling kan bemanne prosjektgruppen ved å balansere faglig mangfold med sosial og demografisk likhet. 

Riktig teamsammensetning fra start er avgjørende for å lykkes med utviklingen av en digital medborgerportal, ettersom den tidlige fasen legger grunnlaget for både tillit og effektivt samarbeid.



**Balansering av mangfold og likhet**

En av de viktigste faktorene for prosjektets suksess er å sikre at teamet dekker ulike funksjoner (Jacobsen, 2016, s. 33). Produksjonsrollen ivaretas av IT-representantene og UX/UI-designeren, som sammen står for den praktiske utviklingen av portalen. Administrasjonsrollen fylles av kommunale representanter som har ansvar for å sikre at prosjektet følger gjeldende regler og framdriftsplan. Integrasjonsrollen går til den politiske rådgiveren og brukerrepresentantene, som bidrar til å skape sammenheng mellom politiske prioriteringer, faglige vurderinger og innbyggernes behov. Til slutt vil entreprenørskapsrollen, representert av sikkerhetseksperten og designeren, ha som oppgave å drive innovasjon og utfordre etablerte løsninger (Jacobsen, 2016, s. 33). På denne måten oppnår prosjektet en balanse mellom gjennomføringsevne, styring og samhandling.



**Fremme tillit gjennom sosial demografisk likhet**

Samtidig som faglig mangfold er nødvendig, er en viss grad av sosial og demografisk likhet viktig for å etablere tillit og sikre effektiv kommunikasjon (Jacobsen, 2016, s. 35). Felles bakgrunn kan oppstå gjennom geografisk tilknytning til kommunen, liknende utdanningsnivå, balansert alderssammensetning og delt forståelse for kommunal kultur og arbeidsmåter. Slike likhetstrekk gjør det enklere å skape trygghet i gruppen, noe som igjen fremmer åpenhet, samarbeid og raskere progresjon i oppstartsfasen.



Å ta hensyn til både mangfold og likhet allerede i planleggingsfasen er avgjørende fordi det er nettopp i denne fasen at grunnlaget for prosjektets videre dynamikk legges. Forskning på prosjektutvikling viser at den tidlige fasen ofte preges av usikkerhet og mangel på etablerte rutiner, og det er her relasjoner mellom gruppemedlemmene formes for første gang (Jacobsen, 2016, s. 31). Dersom prosjektgruppen bemannes uten en bevisst strategi, kan resultatet bli rollekonflikter, fragmentering og lav tillit, noe som i praksis vil svekke både effektiviteten og trivselen i teamet.



**Viktige momenter å ta inn i planleggingen tidlig**

Ved å planlegge sammensetningen nøye fra starten kan prosjektleder redusere risikoen for slike utfordringer. En balansert gruppe med komplementær kompetanse gjør det mulig å fordele oppgaver på en rettferdig og effektiv måte, samtidig som den felles bakgrunnen bidrar til å etablere en opplevelse av samhold. Dette er spesielt viktig i prosjekter som er tidsavgrensede og ressurskrevende, slik som utviklingen av medborgerportalen, fordi det ikke er rom for å bruke de første månedene på å «finne hverandre» eller avklare grunnleggende tillitsspørsmål.



En annen grunn til å tenke på denne balansen tidlig, er at prosjektgruppen også er en sosial arena hvor relasjoner og kommunikasjon betyr mye for hvordan arbeidet går fremover. Jacobsen (2016, s. 35) viser til at sosial og demografisk likhet kan gjøre det lettere å unngå konflikter og bidra til at tillit oppstår raskere. Når deltakerne har noen felles erfaringer eller kulturelle referanser, blir det enklere å samarbeide. Samtidig er det viktig å ha nok faglig variasjon til at gruppen kan løse problemer på nye måter og finne gode løsninger.



En bevisst rekrutteringsstrategi tidlig i prosjektet handler derfor ikke bare om å fylle opp roller, men om å legge et godt grunnlag for samarbeid. Jo tidligere disse hensynene tas med i planleggingen, desto større er sjansen for at prosjektgruppen kommer raskt i gang med arbeidet og når målene innenfor den tiden og de ressursene som er satt av.



Et vellykket rekruttert team vil da kjennetegnes av at alle nødvendige fagområder er dekket, at medlemmene viser gjensidig respekt og tillit fra første møte, og at gruppen demonstrerer en balanse mellom kreativ tenkning og praktisk gjennomføring. I tillegg bør teamet ha tilstrekkelig kapasitet til å håndtere både planlagte oppgaver og uforutsette utfordringer. Når denne balansen mellom mangfold og likhet er oppnådd, har Erling lagt et solid fundament for at prosjektet kan nå sitt mål om å øke innbyggerengasjement og transparens i kommunale prosesser.


## Det første møtet


“Det første møtet er et svært viktig punkt i teambygging” (Jacobsen, 2016, s. 37). Det er viktig å etablere en felles forståelse for hva gruppens oppgaver og ansvarsområder er.  Under den første sammenkomsten står ofte informasjonsformidling sentralt, men det er også et viktig tidspunkt i forbindelse med relasjonsbygging. Så kalt “Pseudo-arbeid” kan forstås som ikke vesentlig “småprat” for prosjektets del, likevel er det hensiktsmessig. Medlemmene i teamet kan på denne måten bli bedre kjent med hverandre, eksempelvis ved å dele tidligere arbeidserfaringer.

Ifølge Jacobsen (2016, s. 37) danner medlemmene i teamet seg et bilde av hverandre under det første møtet, grunnet pseudo-arbeid. På bakgrunn av dette bør man utforme “oppstartsmøter” i oppstartsfasen av prosjektet, ettersom det bidrar til at førsteinntrykket justeres. En mulig konsekvens ved manglende oppstartsmøter er at et negativt førsteinntrykk fra første møte blir stående.


“Gode oppstartsmøter inneholder planlegging både av oppgaver (en handlingsplan - “task work”), og hvordan man skal samhandle for å få dette til (samhandlingsplan - “team work”), i tillegg til en drøfting av målsettinger” (Jacobsen, 2016, s. 37-38).  Jacobsen (2016, s. 38) utdyper med at også disse møtene bør romme småprat og pseudo-arbeid, ettersom det vil øke sannsynligheten for en felles forståelse for prosjektmål, samt tid- og ressursramme blant medlemmene i prosjektet. Innenfor teambygging kan det være gunstig at flere enn prosjektleder og prosjekteier deltar i planleggingsprosessen, ettersom deltakelse har flere positive effekter i forbindelse med kvaliteten på planleggingen og for dem som deltar viser forskning (Jacobsen, 2016, s. 39). 

<<<<<<< HEAD
## Rammer for relasjonelle kontrakter

Tradisjonelt legger prosjektkontrakter mest vekt på den såkalte partnerskapskontrakten. Det er bidragene til de enkelte prosjektdeltagerne som står i fokus. En annen måte å omtale slike kontrakter er “jerntriangelet”: tid, kostnad og kvalitet. Dette betyr at kontrakten i all hovedsak skal definere hva som skal leveres til hvilken tid, hvor mye dette skal koste og kriterier for hvilken kvalitet det skal være på produktet som prosjektet skal ende opp med. (Jacobsen, 2016, s. 43).

For et prosjekt som Erlings sitt, hvor det er en tverrfaglig og mangfoldig prosjektgruppe, er det viktig å etablere kontrakter for å etablere felles rammer / spilleregler for prosjektarbeidet. Dette innebærer rammer for samarbeid, kommunikasjon, og relasjoner på tvers av prosjektgruppen. Dette er det vi kaller relasjonelle kontrakter.

**Felles spilleregler og forventningsavklaring**

Gjøre det tydelig hvordan beslutninger tas (Flertall, prosjektlederavgjørelser).
Definere klare og tydelige roller og ansvar.

**Kommunikasjon**

Tydelig avklare hvilke apper / plattformer som skal brukes i prosjektarbeidet for samarbeid og kommunikasjon (E-post, Teams, eller andre lignende plattformer). Sørge for at relevant informasjon deles med alle i prosjektet slik at noen ikke sitter på mer kunnskap enn andre. Bestemme hvor ofte det skal holdes møter og rapporter.

**Relasjon mellom prosjekteier og prosjektleder**

Avklare hvordan bystyret skal følge opp Erling i prosjektet (Statusmøter, Rapportering,hvordan de gir støtte). Tydelig avtale hvor mye handlingsrom Erling har, hvilke ressurser han kan fritt disponere. Hvilke bestemmelser han kan ta selv, og når han eventuelt må innblande bystyret. Skrive om forventninger til hverandre slik at det er tydelig fra oppstart av prosjektet hva både prosjektleder og prosjekteier kan forvente av hverandre.

**Håndtering av uforutsette hendelser eller endringer**
Ha en felles avklaring på hvordan man skal justere ved endringer, for eksempel budsjettkutt eller andre hindringer. Enighet om å være fleksible, felles forståelse for at ting kan gå galt og da må endringer til for å komme i mål. Avklare hvordan man skal bestemme endringer.

**Evaluering og teambuilding**

Ha teambyggingsaktiviteter underveis i prosjektet for å danne vennskap og forbedre samarbeidet. Et bra eksempel på en god teambyggingsaktivitet som krever problemløsning og samarbeid er escape room. 
Det bør også settes opp en slags plan for milepæler underveis i prosjektet. Denne kan se sånn her ut:
1. Oppstart
2. Tidlig evaluering
3. Midtveis checkpoint
4. Før lansering
5. Etter lansering

Dette er nyttig fordi det hjelper med å redusere risikoen for konflikter, samtidig som det bygger tillit. Det gir også rom for å justere og ta tak i problemer tidlig, sånn at de ikke blir for store.

## Håndtering av konflikter 
Når det kommer til håndtering av konflikter kan dette gjøres på flere ulike måter. Ved å på forhånd kunne identifisere, drøfte og avgjøre hvilke uenigheter som kan oppstå, vil man være bedre rustet til å takle de ulike situasjonene når de i senere tid vil oppstå. Her kan man også skape en forebyggende effekt ved å være klar over de ulike risikoene for konflikt. Her kan man da gjennomføre en risikovurdering, for å få forståelse for potensielle konflikter som kan oppstå (Jacobsen, 2016, s. 67). For å tidlig i prosjektfasen kunne identifisere mulige konfliktårsaker burde man ha en åpen dialog fra start, der det vil være mulighet til å kunne dele sine tanker med de andre i teamet. 
 
En god struktur for å kunne holde en god konflikthåndtering gjennom prosjektet, vil starte med god kommunikasjon. Det at Erling kan kommunisere med teamet, og at de igjen kan være ærlig med hverandre på hvilke utfordringer man kan møte på, kan da være av personlige årsaker eller lignende (Gjøsund & Huseby, 2015 s. 93). Det vil også være en fordel at hver enkelt vet sin rolle i prosjektet, der man har tydelige linjer på hvilke oppgaver man selv skal gjennomføre, så det ikke oppstår misforståelser og misnøye. Når man selv har tydelig forståelse av sine oppgaver, reduserer det risikoen for uenigheter og frustrasjon. Ettersom at prosjektet er et heterogent prosjekt, hvor det er sammensatt av ulike mennesker som jobber i forskjellige avdelinger, kan dette føre til forskjellige synspunkter hvor det kan oppstå misnøye og konflikter. Det kan være en fordel å jevnlig ha samtaler med teamet, både enkeltvis og gruppevis for å kunne håndtere konflikter og uenigheter i et tidlig stadium. 







 

**Kommunikasjon**
Som prosjektleder bør Erling være bevisst på kommunikasjonsprosessen, som danner grunnlaget for all kommunikasjon. Kommunikasjonsprosessen skjer gjennom ulike kanaler, men i dette tilfellet skjer det gjennom en “personlig kanal”, eller via “digitale medier” i.o.m det er et prosjekt inntil 10 personer. 
Kommunikasjonsprosessen; har vi et budskap, kanal der budskapet “reiser” gjennom, som KAN bli forstyrret av “STØY” som er andre budskap eller utsagn i samme kanal. Budskapet kommer fra en sender, som prosjektlederen i dette tilfellet, som blir mottatt av mottakeren, prosjekt-teammedlemmene. Ettersom konteksten er prosjekt, vil Erling kunne motta tilbakemelding, som kommer fra mottaker, som også kan bli påvirket av støy. Erling må være bevisst på hva budskapet er slik han kan formidle det effektivt. Dersom budskapet blir formidlet i en privat kanal, kan det redusere påvirkningskraften av “støy”. Samt må han være klar på hva han prøver å si slik det ikke blir misforståelser. 

Erling bruker i dette tilfellet verbal diskursiv toveiskommunikasjon, det blir viktig i et prosjekt kontekst der budskapet går frem og tilbake, og hvor hensikten er å avklare en bestemt problemstilling (Gjøsund & Huseby, 2015, s.81). Her vil også mottaker spørre spørsmål, og hvor Erling holder regien på samtalen. Vi ser ikke bort ifra at alle kan være aktive i en samtale, derav blir noen andre senderen dersom de kan mye om et emne. Toveiskommunikasjon er også mer foretrukket enn enveis; fordi det gir rom for forbedring, fellesrefleksjon og det gjør det lettere å engasjere flere (Gjøsund & Huseby, 2015, s.81). Alt dette skjer skriftlig eller muntlig gjennom ulike kanaler. 
For å gjøre kommunikasjon mer effektiv, bygger vi på positiv kommunikasjon via. Bruk av humor, aktiv og passiv lytting for å gi positive tilbakemeldinger. Vi styrker kommunikasjonen, og forholdet til medlemmene når vi viser genuin interesse for det de prøver å si, eller holder en samtale med oss. Det blir kalt for passiv lytting (Gjøsund & Huseby, 2015, s.81). Erling tar i bruk humor, det bidrar til å gjøre kommunikasjonen lettere og redusere spenninger i et ellers stressende miljø med korte frister, og store forventninger. 
